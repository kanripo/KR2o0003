# -*- mode: mandoku-view; -*-
#+TITLE: 唐鑑
#+DATE: 2015-08-24 22:55:42.342236
#+PROPERTY: ID KR2o0003
#+PROPERTY: BASEEDITION WYG    
#+PROPERTY: JUAN 卷四
<pb:KR2o0003_WYG_004-1a>¶
欽定四庫全書¶
　唐鑑卷四　　　　　　宋　范祖禹　撰¶
　　　　　　　　　　　　　吕祖謙　註¶
　　　太宗二¶
五年初帝令群臣議封建魏徵李百藥以為封建不便¶
顔師古以為不若分王宗子勿令過大(令平/聲)間以州縣¶
雜錯而居十一月詔皇家宗室及勲賢之臣宜令作鎮¶
藩部貽厥子孫非有大故無或黜免所司明為條例定¶
<pb:KR2o0003_WYG_004-1b>¶
等級以聞至十一年六月詔荆王元景等二十一王長¶
孫無忌等十四人刺史皆令世襲無忌等皆不願之國¶
上表固讓其明年詔停襲封刺史¶
　臣祖禹曰栁宗元有言曰封建非聖人意也勢也(栁/封)¶
　(建論云封建者更古聖王堯舜禹&KR2266;文武而莫能去/之盖非不欲去之也勢不可也勢之來其生人之初)¶
　(乎不初無以有封建/封建非聖人意也)盖自上古以來有之聖人不得¶
　而廢也故制其爵位之等為之禮命之數合之以朝¶
　覲㑹同離之以師長牧伯而後可治也周室既衰倂¶
<pb:KR2o0003_WYG_004-2a>¶
　為十二列為六七而封建之禮已亡秦以詐力一天下¶
　剗滅方國以為郡縣(秦罷諸侯立郡/縣始置郡守)三代之制不可¶
　再復矣後世唯知周之長乆(周有天下三十七世八/百六十七年故云長乆)¶
　而不知所以長乆者由其徳不獨以封建也必欲法¶
　上古而封之弱則不足以藩屛(屛音/丙)強則必至於僣¶
　亂此後世封國之弊且堯舜有天下猶不能私其子¶
　(堯舜以天/下傳賢)况諸侯之後嗣或賢或不肖而必使之繼¶
　世是以一人而害一國也然則如之何記曰禮時為¶
<pb:KR2o0003_WYG_004-2b>¶
　大順次之三代封國後世郡縣時也因時制冝以便¶
　其民順也古之法不可用於今猶今之法不可用於¶
　古也後世如有王者親親而尊賢務徳而愛民慎擇¶
　守令以治郡縣亦足以致太平而興禮樂矣何必如¶
　古封建乃為盛哉¶
康國求内附帝曰前代帝王好招來絶域以求服逺之¶
名無益於用而糜弊百姓今康國内附倘有急難於義¶
不得不救師行萬里豈不疲勞勞百姓以取虚名朕不¶
<pb:KR2o0003_WYG_004-3a>¶
為也遂不受魏徵曰内外治安臣不以為喜唯喜陛下¶
居安思危耳¶
　臣祖禹曰太宗知招來絶域之弊而不為然以兵克¶
　者則郡縣置之其疲勞百姓也亦多矣豈先行其言¶
　而後從之者歟然其不受康國則足以為後世法使¶
　其行事每如此其盛徳可少貶哉¶
六年初群臣表請封禪帝曰卿輩皆以封禪為帝王盛¶
事朕意不然若天下乂安家給人足雖不封禪庸何傷¶
<pb:KR2o0003_WYG_004-3b>¶
乎昔秦始皇封禪漢文帝不封禪後世豈以文帝不及¶
始皇耶且事天掃地而祭何必登泰山之巔封數尺之¶
土然後可以展其誠敬乎群臣請不已帝亦欲從之魏¶
徵獨以為不可乃止¶
　臣祖禹曰古者天子廵狩至於方岳(書周官王乃時/廵考制度于四)¶
　(岳諸侯各/朝於方岳)必告祭柴望所以尊天而懷柔百神也(詩/時)¶
　(邁廵狩告祭柴望也時邁其邦昊天其子之實右/序有周薄言震之莫不震疊懷柔百神及河喬岳)後¶
　世學禮者失其傳而諸儒之謟諛者為說以希世主¶
<pb:KR2o0003_WYG_004-4a>¶
　謂之封禪(音/善)實自秦始古無有也(史秦紀始皇東行/郡縣上鄒嶧山立)¶
　(石與魯諸儒生議刻石頌秦徳議封禪乃/遂上泰山立石封祠祀禪梁父刻所立石)且三代不¶
　封禪而王秦封禪而亡人君不法三代而法秦以為¶
　太平盛事亦已謬矣太宗方明朝多賢臣而佞者猶¶
　倡其議獨魏徵以為時未可而亦不以其事為非也¶
　其後顔師古議其禮房喬裁定之徵亦預焉(唐禮樂/志唐太)¶
　(宗已平突厥年榖屢豐羣臣言封禪者多乃命顔師/古集當時名儒博士雜議不能決於是房𤣥齡魏徴)¶
　(博採衆議/奏上之)貞觀之末屢欲東封以事而止(同上貞觀/十五年將)¶
<pb:KR2o0003_WYG_004-4b>¶
　(東幸行至洛陽/以彗星見乃止)高宗明皇遂踵行之(同上高宗乾封/元年封泰山𤣥)¶
　(宗開元十二年有事泰山為玉/冊玊匱石䃭皆如高宗之制)終唐之世唯栁宗元¶
　以封禪為非以韓愈之賢猶勸憲宗(並見本/傳云)則其餘¶
　無足怪也嗚呼禮之失也乆矣世俗之惑可勝救哉¶
帝謂魏徵曰為官擇人不可造次用一君子則君子皆¶
至用一小人則小人競進矣對曰然天下未定則專取¶
其才不考其行喪亂既平則非才行兼備不可用也¶
　臣祖禹曰太宗以治亂在庶官(書說命惟治亂在庶/官不及私昵惟其能)¶
<pb:KR2o0003_WYG_004-5a>¶
　欲進君子退小人此王者之言也而魏徵之所謂才¶
　者小人之才也高陽氏有子八人天下以為才其所¶
　以為才者曰齊聖廣淵明允篤誠高辛氏有子八人¶
　天下以為才其所以為才者曰忠肅恭懿宣慈惠和¶
　(左丈十八年高陽氏有才子八人蒼舒隤敳𢷬戭大/臨厖降庭堅仲容叔達齊聖廣淵明允篤馘天下之)¶
　(民謂之八愷高辛氏有才子八人伯奮仲堪叔獻季/仲伯虎仲熊叔豹季貍忠肅共懿宣慈惠和天下之)¶
　(人謂之八元共音恭隤音頽敳五才切/檮音逃戭音演厖莫江切降下江切)周公制禮作¶
　樂(記明堂位周公朝諸/侯於明堂制禮作樂)孔子以為才(語曰如有周/公之才之美)然¶
<pb:KR2o0003_WYG_004-5b>¶
　則古之所謂才者兼徳行而言也後世之所謂才者¶
　辯給以禦人(語五禦人/以口給)詭詐以用兵僻邪險詖(音/秘)趨¶
　利就事是以天下多亂職斯人之用於世也在易師¶
　之上六曰開國承家小人勿用必亂邦也(易師卦上/六大君有)¶
　(命開國承家小人勿用必亂邦/也王弼云小人勿用非其道也)既濟曰高宗伐鬼方¶
　三年克之小人勿用(易既濟九三高宗伐鬼方三年/克之小人勿用王弼云履得其)¶
　(位君子處之故能興也/小人居之遂亂邦也)王者創業垂統(孟公孫丑君/子創業垂統)¶
　(為可/繼也)敷求哲人以遺後嗣(書伊訓敷求哲人/俾輔於爾後嗣)故能長¶
<pb:KR2o0003_WYG_004-6a>¶
　世也豈其以天下未定而可專用小人之才歟夫有¶
　才無行之小人無時而可用退之猶懼其或進也豈¶
　可先用而後廢乃取才行兼備之人乎徵之學駮而¶
　不純故所以輔道其君者卒不至於三王之治也¶
九年十一月以光禄大夫蕭瑀為特進復令參預政事¶
帝曰武徳六年以後高祖有廢立之心而未定我不為¶
兄弟所容實有功高不賞之懼斯人也不可以利誘不¶
可以死脅真社稷臣也因賜瑀詩曰疾風知勁草板蕩¶
<pb:KR2o0003_WYG_004-6b>¶
識誠臣¶
　臣祖禹曰太宗以蕭瑀無貳心於已而嘉之可謂能¶
　知臣矣且太子在而私於藩王者明主之所甚惡也¶
　(惡烏/故切)或誘以利或脅以死而從之者不亦多乎惟瑀¶
　介然自立有隕無貳太宗所以知其臨大節而不可¶
　奪也(語八臨大節而不可奪/也君子人歟君子人也)人君以此取於人豈不¶
　得忠正之士也¶
十年八月帝謂群臣曰朕開直言之路以利國也而比¶
<pb:KR2o0003_WYG_004-7a>¶
來上封事者多訐人細事自今復有為是者以䜛人罪¶
之¶
　臣祖禹曰太宗欲開直言而惡告訐(訐謂攻發人之/隂私惡烏故切)¶
　(訐居/列切)不惟堲䜛而又罪之(書舜典帝曰朕堲/䜛說殄行堲音即)可謂至¶
　明且逺矣(語十二可謂明也已/矣可謂逺也已矣)此為君為長之道也¶
　(長丁/丈切)¶
文徳皇后崩十一月葬昭陵帝念后不已於苑中作層¶
觀以望昭陵嘗引魏徵同登使視之徵熟視曰(熟興/孰同)臣¶
<pb:KR2o0003_WYG_004-7b>¶
昏眊不能見帝指視之徵曰臣以為陛下望獻陵若昭¶
陵則臣固見之矣帝泣為毁觀(為下/偽切)¶
　臣祖禹曰魏徵可謂能以義正君矣造次不忘納之¶
　於善(造七/報切)恐其薄於孝而厚於愛也孟子曰唯大人¶
　為能格君心之非(孟離/婁云)若魏徵近之矣¶
十一年二月帝自為終制初文徳皇后疾篤言於帝曰¶
妾生無益於人不可以死害人願勿以丘壠勞費天下¶
因山為墳器用瓦木而已及葬帝復為文刻之石稱皇¶
<pb:KR2o0003_WYG_004-8a>¶
后節儉遺言薄葬以為盗賊之心止求珍貨既無珍貨¶
復何所求朕之本志亦復如是王者以天下為家何必¶
物在陵中乃為己有今因九&KR0580;山為陵(&KR0580;祖/紅切)鑿石之工¶
纔百餘人數十日而畢不蔵金玊人馬器皿皆用土木¶
形具而已庶幾姦盗息心存没無累當使百世子孫奉¶
以為法至是帝以漢世豫作山陵免子孫蒼猝勞費(蒼/采)¶
(桑反猝/倉没反)又志在儉葬恐子孫從俗奢靡於是自為終制¶
因山為陵容棺而已¶
<pb:KR2o0003_WYG_004-8b>¶
　臣祖禹曰厚葬之禍古今之所明知也夫蔵金玊於¶
　山陵是為盗積而標示其處也豈不殆哉(殆危/也)是以¶
　自漢以來無不發之陵(謂盗發/其塚)後之人主知其有害¶
　無益而姑為之賈禍(賈音古/招也)迹相接而莫之或戒也¶
　太宗雖為終制以戒子孫而昭陵之葬(文徳皇后姓/長孫崩葬昭)¶
　(陵/)亦不為儉及唐之末不免暴露之患豈非高宗之¶
　過乎¶
帝幸洛陽至顯仁宫官吏以闕儲㣥有被譴者魏徵諌¶
<pb:KR2o0003_WYG_004-9a>¶
曰陛下以儲㣥譴官吏臣恐承風相扇異日民不聊生¶
殆非行幸之本意也昔煬帝諷郡縣獻食視其豐儉以¶
為賞罸故海内叛之此陛下所親見奈何欲效之乎帝¶
驚曰非公不聞此言因謂長孫無忌曰朕昔過此買飯¶
而食僦舎而宿今供頓如此豈得猶嫌不足乎¶
　臣祖禹曰富而不忘貧則能保其富矣貴而不忘賤¶
　則能保其貴矣夫以萬乘之貴(唐段秀實傳天/子萬乘乘去聲)四海¶
　之富而猶以為不足何哉忘其始之賤貧而欲大無¶
<pb:KR2o0003_WYG_004-9b>¶
　窮也是以高宗舊勞于外爰暨小人及其即位卒為¶
　賢君(書無逸高宗舊勞于外爰/暨小人作其即位暨音洎)文王卑服即康功田¶
　功(同上文王卑&KR2136;即康功田功微柔懿恭惠鮮鰥寡/孔安國曰文王節儉卑其衣服以就安人之功以)¶
　(就田/功)周公作書以戒成王恐其不知稼穡之艱難而¶
　驕逸也(同上周公作無逸曰嗚呼君子所其無逸先/知稼穡之艱難乃逸孔安國曰稼穡為農夫)¶
　(艱難/事)漢文有言曰朕能任衣冠念不至此是以恭儉¶
　愛民唯恐煩之嗚呼其可謂有徳者矣若太宗聞諌¶
　而能自省不亦賢乎¶
<pb:KR2o0003_WYG_004-10a>¶
三月帝宴洛陽宫西苑泛積翠池顧謂侍臣曰煬帝作¶
此宫苑結怨於民今日悉為我有正由宇文述虞世基¶
裴藴之徒内為謟諛外蔽聰明故也可不戒哉¶
　臣祖禹曰太宗可謂不忘戒矣覩隋之宫苑而以謟¶
　諛掩蔽戒群臣夫知彼之所以亡則圖我之所以存¶
　而不敢怠也此三王之所由興也¶
八月馬周上疏其畧曰貞觀之初天下饑歉斗米直匹¶
絹而百姓不怨者知陛下憂念不忘故也今比年豐穰¶
<pb:KR2o0003_WYG_004-10b>¶
匹絹得粟十餘斛而百姓怨咨者知陛下不復念之多¶
營不急之務故也自古以來國之興亡不以蓄積多少¶
在於百姓苦樂且以近事驗之隋貯洛口倉而李宻因¶
之東都積布帛而世充資之西京府庫亦為國家之有¶
至今未盡夫蓄積固不可無要當人有餘力然後收之¶
不可強歛以資冦(强去/聲)敵夫儉以息人陛下已於貞觀¶
之初親所履行在於今日為之固不難也陛下必欲為¶
長乆之謀不必逺求上古但如貞觀之初則天下幸甚¶
<pb:KR2o0003_WYG_004-11a>¶
　臣祖禹曰紂積鉅橋之粟(史殷紀紂有鉅橋之粟服/䖍曰鉅橋倉名許慎曰鉅)¶
　(鹿水之大橋/有漕粟也)武王發之(書武成發鉅橋之粟大賚于/四海孔安國云紂所積之府)¶
　(庫皆㪚發/以賑貧民)人主不務徳而務聚歛者民散而國亡太¶
　宗在位寖乆將外事四夷内治宫室聚財積穀欲以¶
　有為馬周先事而諌欲如初年之節儉可謂將順其¶
　美而救其惡矣(孝經事君章將順/其美匡救其惡)¶
十二年九月帝問侍臣創業守成孰難房𤣥齡對曰草¶
昧之初與群雄並起角力而後臣之創業難矣魏徵曰¶
<pb:KR2o0003_WYG_004-11b>¶
自古帝王莫不得之於艱難失之於安逸守成難矣帝¶
曰𤣥齡與吾共取天下出百死得一生故知創業之難¶
徵與吾共安天下常恐驕奢生於富貴禍亂生於所忽¶
故知守成之難然創業之難既已往矣守成之難方當¶
與諸公慎之¶
　臣祖禹曰自古創業而失之者寡守成而失之者多¶
　周公曰相小人厥父母勤勞稼穡厥子乃不知稼穡¶
　之艱難(書無逸相小人厥父母勤勞稼穡厥子乃不/知稼穡之艱難相視也去聲孔安國云視小)¶
<pb:KR2o0003_WYG_004-12a>¶
　(人不孝者其父母躬稼/穡而子乃不知其勞)故禍亂未嘗不生於安逸也¶
　然非特創業之君守成為難其後嗣守成尤難也可¶
　不慎哉¶
十三年五月旱詔五品以上上封事魏徵上疏以為陛¶
下志業比貞觀之初漸不克終者凡十條其間一條以¶
為比年以來輕用民力乃云百姓無事則驕逸勞役則¶
易使自古未有因百姓逸而敗勞而安者也此恐非興¶
邦之至言帝深加奬歎云已列諸屛障朝夕瞻仰并録¶
<pb:KR2o0003_WYG_004-12b>¶
付史官仍賜徵黄金十斤廐馬二匹¶
　臣祖禹曰有國者不憂百姓之貧而疑其財之有餘¶
　取之不已不恤百姓之勞(恤憂/也)而疑其力之有餘使¶
　之不已此二者亡之道也人主曷不反諸已己欲富¶
　而惡貧(惡烏切/下同)則富者民之所欲也己欲逸而惡勞¶
　則逸者民之所欲也(前晁錯傳對文帝䇿人情/莫不欲富人情莫不欲逸)與其¶
　所欲去其所惡而不王者未之有也(孟梁惠王然而/不王者未之有)¶
　(也王/去聲)以太宗之明而養民不及其初宜魏徵以為漸¶
<pb:KR2o0003_WYG_004-13a>¶
　不克終也¶
　¶
　¶
　¶
　¶
　¶
　¶
　¶
<pb:KR2o0003_WYG_004-13b>¶
　¶
　¶
　¶
　¶
　¶
　¶
　¶
　唐鑑卷四¶
