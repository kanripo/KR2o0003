# -*- mode: mandoku-view; -*-
#+TITLE: 唐鑑
#+DATE: 2015-08-24 22:55:42.572359
#+PROPERTY: ID KR2o0003
#+PROPERTY: BASEEDITION WYG    
#+PROPERTY: JUAN 卷十八
<pb:KR2o0003_WYG_018-1a>¶
欽定四庫全書¶
　唐鑑卷十八　　　　　　宋　范祖禹　撰¶
　　　　　　　　　　　　　　吕祖謙　註¶
　　　憲宗¶
七年帝嘗問宰相貞元中政事不理何乃至此李吉甫¶
對曰徳宗自任聖智不信宰相而信他人是使姦臣得¶
以乘間弄威福政事不理職此故也帝曰然此亦未必¶
皆徳宗之過朕㓜在徳宗左右見事有得失當時宰相¶
<pb:KR2o0003_WYG_018-1b>¶
亦未有再三執奏者皆懐禄偷安今日豈得專歸咎於¶
徳宗邪卿軰宜用此為戒事有非是當力陳不得已勿¶
畏朕譴怒而遽止也¶
　臣祖禹曰人君患不從諌人臣患不納忠人君唯不¶
　從諫也是以君子日踈小人日親君子立人之朝豈¶
　以踈而遂易其心哉(易如/字)有官守者不失其職有言¶
　責者不失其言(孟公孫丑冇官守者不得其職/則去有言責者不得其言則去)君從¶
　之亦諌也君不從之亦諌也諌而不入則去之臣之¶
<pb:KR2o0003_WYG_018-2a>¶
　義也君惡正直而悦謟䛕然而未嘗殺一正士戮一¶
　諌者也而其臣懐禄畏罪而不言則曰君不能從此¶
　孟子所謂賊其君者也(孟離婁謂吾君不/能者賊其君者也)憲宗之責¶
　宰相以其未盡人臣之義乎¶
李絳或久不諫帝輙詰之曰豈朕不能容邪將無事可¶
諌¶
　臣祖禹曰憲宗可謂能自克矣書曰僕臣正厥后克¶
　正(書畢命僕臣正厥后克/正僕臣䛕厥后自聖)夫能求諌如此豈非親正¶
<pb:KR2o0003_WYG_018-2b>¶
　直之益乎説曰后克聖臣不命其承(書説命傅説告/髙宗曰后克聖)¶
　(臣不命其承疇敢不/祗若王休命説音悦)茍能悅而從之又責以求之何¶
　患乎臣之不諫也¶
李吉甫嘗言於帝曰賞罰人主之柄不可偏廢陛下踐¶
阼以來恵澤深矣而威刑未振中外懈惰願加嚴以振¶
之帝顧李絳曰何如對曰王者之政尚徳不尚刑豈可¶
捨成康文景而效秦始皇父子乎帝曰然後旬餘于頔¶
入對亦勸帝峻刑又數日帝謂宰相曰于頔大是姦臣¶
<pb:KR2o0003_WYG_018-3a>¶
勸朕峻刑卿知其意乎皆對曰不知也帝曰此欲使朕¶
失人心耳¶
　臣祖禹曰守位以仁(易繫辭何以/守位曰仁)不聞以威有罪而¶
　刑之曰天罰(書臯陶謨天討有/罪五刑五用哉)先王豈敢輕重於其¶
　心哉故書曰惟我在天下曷敢有越厥志(書泰誓有/罪無罪予)¶
　(曷敢有越厥志孟子引書之言曰有/罪無罪惟我在天下曷敢有越厥志)其言刑在人而¶
　不在己所以為無私也然則人君患無徳不患無威¶
　人臣勸之以峻刑是納君於惡也孔子曰不知言無¶
<pb:KR2o0003_WYG_018-3b>¶
　以知人(語二/十)憲宗懲于頔之姦謀其可謂知言矣夫¶
　如是邪説何自而入哉¶
十月李絳上言魏愽五十餘年不霑皇化一旦舉六州¶
之地來歸刳河朔之腹心傾叛亂之巢穴不有重賞過¶
其所望則無以慰士卒之心使四鄰勸慕請發内庫錢¶
百五十萬緡以賜之左右宦官以為所與太多後復有¶
此將何以給之帝以語絳絳曰田興不貪専地之利不¶
顧四隣之患歸命聖朝陛下奈何愛小費而遺大計不¶
<pb:KR2o0003_WYG_018-4a>¶
以收一道人心錢用盡更來機事一失不可復追借使¶
國家發十五萬兵以取六州期年而克之其費豈止百¶
五十萬緡而已乎帝悦曰朕所以惡衣菲食蓄聚貨財¶
正為欲平定四方不然徒貯之府庫何為十一月遣知¶
制誥裴度至魏愽宣慰以錢百五十萬緡賞軍士六州¶
百姓給復一年軍士受賜歡聲如雷成徳兖鄆使者數¶
軰見之相顧失色歎曰倔彊者果何益乎¶
　臣祖禹曰憲宗不愛府庫之積以慰魏愽三軍之心¶
<pb:KR2o0003_WYG_018-4b>¶
　可謂知所取與能用善謀矣其徳厚如此猶不過於¶
　一傳而復失之雖穆宗御失其道(揚問道御得其道/則天下狙詐咸作)¶
　(使御失其道則天/下狙詐咸作敵)亦由人心不固而王澤易竭也况¶
　不懐之以徳而臨之以兵其能有之十年乎¶
帝嘗扵延英謂宰相曰卿軰當為朕惜官勿用之私親¶
故李吉甫權徳輿皆謝不敢李絳曰崔祐甫有言非親¶
非故不諳其才諳者尚不與官不諳者何敢復與但問¶
其才器與官相稱否耳若避親故之嫌使聖朝虧多士¶
<pb:KR2o0003_WYG_018-5a>¶
之美此乃偷安之臣非至公之道也茍所用非其人則¶
朝廷自有典刑誰敢逃之帝曰誠如卿言¶
　臣祖禹曰孔子曰舉爾所知(語仲弓為季氏宰問政/子曰先有司赦小過舉)¶
　(賢才曰焉知賢才而舉之曰舉/爾所知爾所不知人其舍諸)宰相之於人才茍知¶
　之也則内雖親不避外雖怨不棄也(記儒行儒有内/舉不避親外舉)¶
　(不避/怨)其行罰也亦然凡其功罪所在而無間其親與¶
　讎若權衡之於物輕重不私焉(記經解猶衡/之於輕重)則至公¶
　矣安得斯人者而相其君哉私親而報怨者固不足¶
<pb:KR2o0003_WYG_018-5b>¶
　言矣其有避嫌而矯枉者親則廢之讎則徳之豈不¶
　有心於其間哉是亦私而已矣人君多疑臣下之私¶
　其親故而其臣亦鮮不為欺記曰上人疑則百姓惑¶
　下難知則君長勞(記緇衣上人疑則百姓惑下難知/則君長勞鄭氏云難知有奸心也)¶
　是以上下兩失之也¶
八年正月李吉甫李絳數爭論於帝前權徳輿居中無¶
所可否帝鄙之罷守本官¶
　臣祖禹曰徳輿依違中立無所適從自以為得固位¶
<pb:KR2o0003_WYG_018-6a>¶
　之術矣且於同列猶不敢忤而况於君乎茍無所發¶
　明則焉用彼相矣(語十六則將焉用/彼相矣馬於䖍切)憲宗黜之足以¶
　厲其臣下豈不明哉¶
九年二月李絳屢以足疾辭位癸卯罷為禮部尚書初¶
帝欲相絳先出吐突承璀為淮南監軍至是帝召還承¶
璀先罷絳相甲辰承璀至京師復以為弓箭庫使左神¶
策中尉¶
　臣祖禹曰李絳可謂大臣矣不與承璀並立於朝故¶
<pb:KR2o0003_WYG_018-6b>¶
　其言足以信於君行足以信於民可則進不可則退¶
　使其君用捨以義而不以利不如是何以為國之重¶
　哉¶
十年六月裴度同平章事初徳宗多猜忌朝士有相過¶
者金吾皆伺察以聞宰相不敢私第見客及度為相奏¶
言今冦盗未平宰相宜招延四方賢才與參謀議始請¶
於私第見客許之¶
　臣祖禹曰易曰巽而耳目聦明(易鼎卦聖人亨以享/上帝大亨以養聖賢)¶
<pb:KR2o0003_WYG_018-7a>¶
　(巽而耳/目聦明)言人君養賢之效也詩曰周爰咨詢(皇皇者/華詩周)¶
　(爰咨謀周爰咨詢周/爰咨諏周爰咨度)言人臣事君之職也徳宗禁錮¶
　宰相而使之其宰相亦塗其耳目以容身保位國之¶
　治亂民之休戚若不聞見焉自古以來未有聾瞽其¶
　大臣而可以為國者也夫疑之則勿任任之則勿疑¶
　(並見/前註)置相者當擇之於未用之前而不當疑之於既¶
　用之後未有可託天下而不保其不欺君者也然而¶
　人君多悦人之從已其未用也輕信之既用也過防¶
<pb:KR2o0003_WYG_018-7b>¶
　之是以上下相蒙而政愈亂也(蒙蔽/欺也)¶
王承宗縱兵四掠幽滄定三鎮皆苦之争上表請討承¶
宗帝欲許之中書侍郎同平章事張𢎞靖以為兩役並¶
興恐國力所不支請併力平淮西乃征恒冀帝不為之¶
止𢎞靖乃求罷用明年正月以𢎞靖為河東節度使¶
　臣祖禹曰張𢎞靖言不失職進退以禮有大臣之體¶
　矣其後卒捨恒冀(卒終/也)併力淮西如其所慮憲宗雖¶
　得之於裴度而失之於𢎞靖豈未之思乎¶
<pb:KR2o0003_WYG_018-8a>¶
十二年十月李愬擒吳元濟裴度入蔡州以蔡州卒為¶
牙兵或諌曰蔡人反仄者尚多不可不備度笑曰吾為¶
彰義節度使元惡既擒蔡人則吾人也又何疑焉蔡人¶
聞之感泣先是吳氏父子阻兵禁人偶語於塗夜不燃¶
燭有以酒食相過從者罪之死度既視事下令惟禁盗¶
賊鬭殺餘皆不問往來者不限晝夜蔡人始知有生民¶
之樂¶
　臣祖禹曰裴度伐叛以刑柔服以徳使百姓曉然知¶
<pb:KR2o0003_WYG_018-8b>¶
　賊之為暴而唐之為仁故能變獷戾之俗(獷頑/也)為驩¶
　虞之民(孟盡心覇者之民驩/虞如也虞讀如娛)其後取淄青如反掌不¶
　惟乘勝用兵之易葢人心先服故也豈非待物以誠¶
　之效歟¶
初淮西之人刼於李希烈吳少誠之威虐不能自㧞久¶
而老者衰㓜者壯安於悖逆不復知有朝廷矣自少誠¶
以來遣諸將出兵皆不束以法制聼各以便宜自戰故¶
人人得盡其才韓全義之敗於溵水也於其帳中得朝¶
<pb:KR2o0003_WYG_018-9a>¶
貴所與問訊書少誠束而示衆曰此皆公卿囑全義書¶
云破蔡州日乞一將士妻女為婢妾由是衆皆憤怒以¶
死為賊用雖中土風俗獷戾過於夷貊故以三州之衆¶
舉天下之兵環而攻之四年然後克之¶
　臣祖禹曰人君之御天下其失之甚易其取之甚難¶
　以憲宗之明斷將相之忠賢竭天下之兵力以伐三¶
　州四年而後克其難如此則人君豈可不兢兢業業¶
　(書臯陶謨兢兢業業一日二日萬/㡬安國云兢兢戒慎業業危懼也)慎其所以守之者¶
<pb:KR2o0003_WYG_018-9b>¶
　也¶
初吐突承璀為淮南監軍李&KR0352;為節度使性剛嚴與承¶
璀互相敬憚故未嘗相失承璀歸引以為相&KR0352;耻由宦¶
官進及將佐出祖樂作&KR0352;泣曰吾老安外鎮宰相非吾¶
任也十二月&KR0352;至京師辭疾不入見不視事百官到門¶
者皆辭疾不見&KR0352;固辭相位明年以&KR0352;為户部尚書¶
　臣祖禹曰管子有言曰禮義亷耻是謂四維四維不¶
　張國乃滅亡(前賈誼傳䟽舉管子之言管牧民篇曰/國有四維禮不踰節義不自進亷不蔽)¶
<pb:KR2o0003_WYG_018-10a>¶
　(惡耻不/從狂)夫士之有耻所以重朝廷也况為天子之相¶
　而可以無耻乎李&KR0352;不與宦者結而其進由之以為¶
　垢汚卒辭相位可謂知耻者矣若夫為大臣而不自¶
　重其身媚左右近習以固寵頑頓無耻見利忘義聞¶
　&KR0352;之風亦可少愧哉¶
十三年淮西既平帝浸驕侈户部侍郎判度支皇甫鎛¶
衛尉卿鹽鐵轉運使程异曉其意數進羡餘以供其費¶
由是有寵鎛又以厚賂結吐突承璀九月鎛以本官异¶
<pb:KR2o0003_WYG_018-10b>¶
以工部侍郎並同平章事使如故制下朝野駭愕至市¶
道負販者亦嗤之裴度崔羣極諫其不可帝不聽度耻¶
與小人同列表求自退不許度復上䟽其畧曰所可惜¶
者淮西盪定河北底寜承宗斂手削地韓𢎞輿疾討賊¶
豈朝廷之力能制其命哉直以處置得宜能服其心耳¶
陛下建昇平之業十已八九何忍還自隳壊使四方解¶
體乎帝以度為朋黨不之省¶
　臣祖禹曰人君賞一人而天下莫不勸罰一人而天¶
<pb:KR2o0003_WYG_018-11a>¶
　下莫不懼豈其力足以勝億兆之衆哉處之中理而¶
　能服其心也用一不肖而四方莫不解體殺一無罪¶
　而百姓莫不怨怒豈必人人而害之哉處之不中理¶
　而不服其心也茍能服其心則治天下如運之於掌¶
　(孟公孫丑猶/運之掌也)何征而不克何為而不成裴度可謂知¶
　言矣其所以啓告人主豈不得其要乎¶
十四年淄青平裴度纂述蔡鄆用兵以來帝之憂勤機¶
畧因侍宴獻之請内印出付史官帝曰如此似出朕志¶
<pb:KR2o0003_WYG_018-11b>¶
非所欲也弗許¶
　臣祖禹曰憲宗勞而不伐有功而不矜此大禹之徳¶
　也(書舜謂禹曰汝惟不矜天下莫與汝/争能汝惟不伐天下莫與汝争功)豈不賢哉其¶
　行已如此而不勝其驕侈之心卒任小人以隳盛業¶
　何其撥亂之易而守成之難耶盖危則懼懼則善心¶
　生安則㤗㤗則逸心生是以天下既平而禍患常生¶
　於所忽也¶
三月横海節度使烏重𦙍奏河朔藩鎮所以能旅拒朝¶
<pb:KR2o0003_WYG_018-12a>¶
命六十餘年者由諸州縣各置鎮將領事收刺史縣令¶
之權自作威福曏使刺史各得行其職則雖有奸雄如¶
安史必不能以一郡獨反也臣所領徳棣景三州已舉¶
牒各還刺史職事應在州兵並以刺史領之四月詔諸¶
道節度使都團練防禦經畧等使所統支郡兵馬並以¶
刺史領之自至徳以來節度使權重所統諸州各置鎮¶
兵以大將主之暴横為患故重𦙍論之其後河北諸鎮¶
惟横海最為順命由重𦙍處之得宜故也¶
<pb:KR2o0003_WYG_018-12b>¶
　臣祖禹曰後世郡縣古之諸侯也委之以土地人民¶
　而不與之兵是以匹夫而守此一州也天下有變則¶
　城郭不守而朝廷無藩籬之固何異於無郡縣乎是¶
　以為法者必闗盛衰(楊先知聖王之法/未嘗不闗盛衰也)使一縣之衆¶
　必由於令一郡之衆必由於守守之權歸於按察按¶
　察之權歸於天子則天下如網綱之相維(書盤庚若/網在綱有)¶
　(條而/不紊)臂指之相使矣(唐陸贄傳天下如身/之使臂臂之使指)唐自中葉¶
　郡置鎮兵主將有擅兵之勢而刺史無專城之任是¶
<pb:KR2o0003_WYG_018-13a>¶
　以郡縣愈弱藩鎮愈彊横海一帥制之得宜而數世¶
　順命况天下處之皆得其道何危亂之有哉¶
八月帝問宰相𤣥宗之政先理而後亂何也崔羣對曰¶
𤣥宗用姚崇宋璟盧懐慎蘓頲韓休張九齡則理用宇¶
文融李林甫楊國忠則亂故用人得失所係非輕人皆¶
以天寳十四年安禄山反為亂之始臣獨以為開元二¶
十四年罷張九齡相專任李林甫此理亂之所分也願¶
陛下以開元初為法以天寳末為戒乃社稷無疆之福¶
<pb:KR2o0003_WYG_018-13b>¶
皇甫鎛深恨之¶
　臣祖禹曰天下治亂係於用人明皇之政昭焉可覩¶
　矣崔羣以退張九齡任李林甫為治亂之所分豈徒¶
　有激而云哉其可謂至言矣聖人復起不能易也(孟/公)¶
　(孫丑聖人復起/必從吾言矣)¶
十五年正月帝服金丹多躁怒左右宦官往往獲罪有¶
死者人皆自危庚子暴崩於中和殿時人皆言内常侍¶
陳𢎞志弑逆其黨類諱之不敢討賊但云藥發人莫能¶
<pb:KR2o0003_WYG_018-14a>¶
明也初左軍中尉吐突承璀謀立澧王惲為太子帝不¶
許及帝寢疾承璀謀尚未息太子憂之帝崩中尉梁守¶
謙與諸宦官馬進潭劉承偕韋元素王守澄等共立太¶
子殺吐突承璀及澧王惲¶
　臣祖禹曰憲宗伐叛討逆盪平河北唐室威令赫然¶
　復張而變生扵左右近習身䧟大禍由任相非其人¶
　故也(唐本紀賛憲宗剛明果斷自初即位慨然發憤/志平僣叛能用忠謀不惑羣議卒收功自吳元)¶
　(濟誅彊藩悍將皆欲悔過而效順唐之威令㡬於復/振及晚節信用非人不終其業而身罹不測之禍則)¶
<pb:KR2o0003_WYG_018-14b>¶
　(尤甚於/徳宗)可不為深戒哉可不為深戒哉¶
右憲宗在位十六年為陳𢎞志所弑年四十三¶
　臣祖禹曰陳𢎞志弑憲宗而穆宗不討賊故舊史於¶
　憲宗之崩疑以傳疑(舊紀曰時帝暴崩皆言内官陳/𢎞志弑逆史氏諱而不書王守)¶
　(澄傳云憲宗疾大漸内官陳𢎞志等弑逆憲宗英威/在人内官秘之不敢除討但云藥發暴崩新傳云守)¶
　(澄與内常侍陳𢎞志弑帝於中和殿兹/事曖昧終不能測其虛實故但云暴崩)其後文宗謀¶
　誅宦者本討元和之亂(舊史官曰以累世變起禁闈/尤側目於中官欲盡除之)¶
　宣宗追怨穆宗以為預謀窮治逆黨誅之殆盡其子¶
<pb:KR2o0003_WYG_018-15a>¶
　孫皆以為弑無疑矣臣故正其事曰為陳𢎞志所弑¶
　¶
　¶
　¶
　¶
　¶
　¶
　¶
<pb:KR2o0003_WYG_018-15b>¶
　¶
　¶
　¶
　¶
　¶
　¶
　¶
　唐鑑卷十八¶
